# บทนำ

ข้อมูลที่เก็บรวบรวมจากการให้บริการทางการแพทย์ (routine clinical services) ในระบบสารสนเทศของโรงพยาบาล (hospital information system หรือ HIS) หรือระบบเวชระเบียนอิเล็กทรอนิกส์ (electronic health records หรือ EHRs) มีบทบาทเพิ่มมากขึ้นเรื่อย ๆ ในการนำมาใช้สำหรับงานวิจัยทางการแพทย์ โดยเฉพาะอย่างยิ่งด้าน large-scale observational research และสนับสนุนการวิจัย pragmatic clinical trials ด้วยประโยชน์จากการเก็บข้อมูลปริมาณมาก จากกลุ่มประชากรหลากหลาย เป็นระยะเวลานาน จึงทำให้เห็นผลลัพธ์ในรูปแบบ real-world evidence ทั้งนี้ ด้วยความแตกต่างหลากหลายของข้อมูลจากมหาวิทยาลัย โรงพยาบาล แหล่งต่าง ๆ การนำข้อมูลดังกล่าวมาใช้เพื่อการวิจัย จึงมีปัญหาที่พบบ่อย ดังเช่น

1.	การวิเคราะห์ที่พัฒนาขึ้น เช่น การเขียนโปรแกรม การใช้โปรแกรมทางสถิติ ไม่สามารถทำซ้ำ (reproducible) กับชุดข้อมูลใหม่หรือข้อมูลอื่นได้
2.	ปริมาณผู้ป่วย ปริมาณข้อมูลบางโรคอาจมีจำกัด (เช่น โรคหายาก หรือ โรคอุบัติใหม่) จึงต้องมีการรวบรวมข้อมูลจากหลายแหล่ง แต่ข้อมูลมาจากหลายแหล่งทำให้ต้องปรับรูปแบบโครงสร้างข้อมูลให้เหมือนกันก่อนจึงจะสามารถทำการวิเคราะห์ได้ จึงต้องใช้เวลาเพิ่มขึ้น และอาจมีข้อผิดพลาดเกิดขึ้นระหว่างการปรับแปลงข้อมูล
3.	การคุ้มครองข้อมูลสุขภาพทั้งด้าน security และ privacy จะต้องดำเนินการให้ถูกต้องเพื่อลดความเสี่ยงต่าง ๆ แต่การส่งข้อมูลในรูปแบบไฟล์ให้กัน เป็นการดำเนินการที่ไม่ปลอดภัย อาจก่อให้เกิดความเสียหายได้

จากประเด็นข้างต้น จึงมีความพยายามในการสร้างมาตรฐานการจัดเก็บข้อมูลสำหรับการวิจัยจาก routinely collected data ในระบบโรงพยาบาลเดิม มาตรฐานหนึ่งที่ได้รับความนิยมเพิ่มมากขึ้นเรื่อย ๆ ในปัจจุบัน และมีการใช้งานอย่างแพร่หลายทั่วโลก คือ Observational Medical Outcomes Partnership (OMOP) Common Data Model (CDM) 

OMOP CDM เกิดขึ้นเมื่อ ค.ศ. 2007 (พ.ศ. 2550) โดยได้รับเงินทุนจาก National Institutes of Health (NIH) สหรัฐอเมริกา ในระยะเริ่มต้นของโครงการพัฒนามีวัตถุประสงค์เพื่อพัฒนาฐานข้อมูลเพื่อติดตามความปลอดภัยจากการใช้ยา (drug safety) ในสหรัฐอเมริกา โดยการรวบรวมข้อมูลจากหลากหลายโรงพยาบาลในประเทศ และต่อมารวมเครือข่ายกันในชื่อว่า Observational Health Data Sciences and Informatics (OHDSI อ่านว่า โอดิสซี) Network เพื่อพัฒนาต่อยอด OMOP CDM และเครื่องมือต่าง ๆ เพื่องานวิจัย observational research ในระดับสากล ภายในกลุ่มประกอบด้วย นักวิจัย นักพัฒนา มากกว่า 100 คนจากมหาวิทยาลัยต่าง ๆ เช่น Columbia University, Northeastern University, UCLA, Johns Hopkins, Ajou University, Erasmus University, Oxford University, National University of Singapore เป็นต้น บริษัทยาและวิจัย เช่น Janssen, IQVIA เป็นต้น

การเก็บข้อมูลด้วยมาตรฐาน OMOP CDM (version 5.4) จะเก็บในรูปแบบ relational database ประกอบด้วย 6 หมวดหมู่ ตามภาพ @fig-omop-cdm ดังนี้

1.	Clinical data ข้อมูลทางคลินิก มี 17 ตาราง (table) อาทิ Person (ข้อมูลบุคคล) Observation_period (ระยะเวลาที่เข้ารับบริการ)  Visit_occurrence (การเข้ารับบริการ) Visit_detail (รายละเอียดการเข้ารับบริการ) Condition_occurrence (ผลการวินิจฉัยและอาการของโรค) Drug_exposure (ยาที่ได้รับ) Procedure_occurrence (หัตถการ) Device_exposure (อุปกรณ์ทางการแพทย์) Measurement (ผลการตรวจทางห้องปฏิบัติการและกายภาพ) Observation (ผลการตรวจอื่น ๆ) Death (การเสียชีวิต) Note (บันทึกข้อมูลผู้ป่วย) Specimen (สิ่งส่งตรวจ)
2.	Vocabularies คลังคำศัพท์มาตรฐาน เช่น SNOMED-CT LOINC RxNORM เป็นต้น สำหรับการใช้ข้อมูลร่วมกันระดับนานาชาติ
3.	Health system ข้อมูลเกี่ยวกับสถานพยาบาล
4.	Health economics ข้อมูลเกี่ยวกับค่าใช้จ่ายในการบริการ
5.	Derived elements ข้อมูลที่สรุปรวมเพิ่มเติม เช่น ระยะเวลาที่เป็นโรค ระยะเวลาที่ได้รับยา การแบ่งกลุ่มผู้ป่วย (cohort) 
6.	Metadata ข้อมูลประกอบ CDM เพิ่มเติม


![ตารางข้อมูลตามมาตรฐาน OMOP CDM (ที่มา https://ohdsi.github.io/CommonDataModel/)](img/omop-cdm.png){#fig-omop-cdm}